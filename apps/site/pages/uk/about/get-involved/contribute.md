---
title: Внесок у проєкт
layout: about
---

# Внесок у проєкт

Ми вдячні за вашу зацікавленість в участі в Node.js! Існує багато способів і місць, де ви можете робити внески, а ми вам цьому сприятимемо.

## Запит про загальну допомогу

Через високий рівень активності в репозиторії `nodejs/node` питання та запити про загальну допомогу щодо використання Node.js слід створювати в [репозиторії допомоги з Node.js](https://github.com/nodejs/help/issues).

## Повідомлення про проблему

Якщо ви виявили те, що, на вашу думку, є проблемою в Node.js, не вагайтеся повідомити про неї в GitHub. Заповнюючи інформацію про проблему, будь ласка, переконайтеся, що ви можете викласти її суть з можливістю відтворення у формі тесту, який не містить жодних зовнішніх залежностей. Це означає, що цей тест можна виконати без нічого, крім самого Node.js.

Коли ви повідомляєте про проблему, указуйте якомога більше інформації про своє середовище. Вона може бути доречною, коли ми визначатимемо джерело проблеми. Будь ласка, указуйте принаймні наступну інформацію:

- версію Node.js
- платформу, на якій ви працюєте (macOS, SmartOS, Linux, Windows)
- архітектуру, на якій ви працюєте (32-бітна чи 64-бітна, x86 чи ARM)

Проєкт Node.js наразі керується багатьма окремими репозиторіями GitHub, кожний із власним списком проблем та запитів. Якщо це можливо, будь ласка, спрямовуйте всі проблеми та запити до відповідного репозиторію, але не хвилюйтеся, якщо вони потраплять не туди: спільнота учасників буде рада скерувати вас у правильному напрямку.

- Щоб повідомити про проблеми саме в Node.js, скористайтеся [nodejs/node](https://github.com/nodejs/node)
- Щоб повідомити про проблеми в цьому сайті, скористайтеся [nodejs/nodejs.org](https://github.com/nodejs/nodejs.org/issues)

## Внесок у код

Якщо ви хочете виправити помилки або додати нову функціональність до Node.js, будь ласка, ознайомтесь із [інструкцією щодо внесення змін у Node.js](https://github.com/nodejs/node/blob/main/CONTRIBUTING.md/#pull-requests). Там також пояснюється процес перегляду учасниками всіх змін до проєкту.

Аби почати роботу, перегляньте [список завдань Node](https://www.nodetodo.org/), який допоможе вам здійснити свій перший внесок у проєкт.

## Як стати співавтором?

Співавтори мають великий уплив на проєкт. Вони можуть допомагати учасникам, оцінюючи їхні внески, пріоритезувати проблеми та безпосередньо формувати майбутнє проєкту. Ті особи, які, згідно з TSC, роблять значний та цінний внесок у будь-якому репозиторії Node.js, можуть стати співавторами та отримати доступ для commit'ів. Дії, які враховуються як внески, включають (але не обмежуються ними) якісні:

- commit'и та pull request'и, що стосуються коду
- commit'и та pull request'и, що стосуються документації
- коментарі до issue та pull request'ів
- внески в сайт Node.js
- консультації для кінцевих користувачів та нових учасників
- участі в робочих групах
- участі в ширшій спільноті Node.js

Якщо особи, які роблять цінний внесок у проєкт, вважають, що вони не розглядалися на отримання доступу для commit'ів, то вони можуть [створити issue](https://github.com/nodejs/TSC/issues) або [зв'язатись із членом TSC](https://github.com/nodejs/node#tsc-technical-steering-committee) безпосередньо.
