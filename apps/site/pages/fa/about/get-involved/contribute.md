---
title: مشارکت
layout: about
---

# مشارکت

از علاقه شما برای مشارکت در Node.js متشکریم! راه ها و مکان های مختلفی برای مشارکت وجود دارد و ما اینجا هستیم تا در این زمینه کمک کنیم.

## درخواست کمک عمومی

به دلیل سطح بالای فعالیت در مخزن `nodejs/node`، سوالات یا درخواست های کمک عمومی برای استفاده از Node.js باید به [مخزن راهنمای Node.js](https://github.com/nodejs/help/issues) ارسال شود.

## گزارش مشکل

اگر فکر می کنید مشکلی در Node.js وجود دارد، لطفاً از ایجاد یک issue در GitHub خودداری نکنید. هنگام ثبت مشکل، مطمئن شوید که می توانید آن را با یک مورد آزمایش قابل تکرار بیان کنید و این مورد آزمایش نباید شامل هیچ وابستگی خارجی باشد. یعنی مورد آزمایش باید بدون هیچ چیز بیشتر از خود Node.js قابل اجرا باشد.

هنگام گزارش مشکل، ما همچنین به اطلاعات بیشتری در مورد محیط شما نیاز داریم. ما هرگز نمی‌دانیم چه اطلاعاتی برای محدود کردن مشکل نیاز خواهد بود. برای همین لطفاً حداقل اطلاعات زیر را ارائه دهید:

- نسخه Node.js
- پلتفرمی که روی آن اجرا می‌شود (macOS ، SmartOS ، Linux ، Windows)
- معماری که روی آن اجرا می‌شود (32 بیتی یا 64 بیتی و x86 یا ARM)

پروژه Node.js در حال حاضر در چندین مخزن جداگانه GitHub مدیریت می شود که هر کدام دارای پایگاه داده مسائل جداگانه خود هستند. در صورت امکان، لطفاً هر مشکلی را که گزارش می‌دهید به مخزن مناسب هدایت کنید، اما نگران نباشید اگر موارد در جای اشتباه قرار گرفتند، جامعه مشارکت‌کنندگان از کمک به شما برای راهنمایی در جهت درست خوشحال خواهند شد.

- برای گزارش مشکلات مربوط به Node.js، لطفاً از [nodejs/node](https://github.com/nodejs/node) استفاده کنید
- برای گزارش مشکلات مربوط به این وب سایت، لطفاً از [nodejs/nodejs.org](https://github.com/nodejs/nodejs.org/issues) استفاده کنید

## مشارکت در کد

اگر می خواهید اشکالات را برطرف کنید یا ویژگی جدیدی به Node.js اضافه کنید، لطفاً مطمئن شوید که [راهنمای مشارکت Node.js](https://github.com/nodejs/node/blob/main/CONTRIBUTING.md/#pull-requests) را مطالعه کرده اید. روند بازبینی برای تمام مشارکت ها به پروژه توسط همکاران موجود در آنجا توضیح داده شده است.

اگر می خواهید بدانید چگونه شروع کنید، می توانید [Node Todo](https://www.nodetodo.org/) را بررسی کنید که ممکن است شما را به سمت اولین مشارکت خود راهنمایی کند.

## تبدیل شدن به یک همکار (مشارکت کننده)

با تبدیل شدن به همکار، مشارکت کنندگان می توانند تأثیر بیشتری بر روی پروژه داشته باشند. آنها می توانند با بازبینی مشارکت های دیگران، رده بندی مشکلات و ایفای نقش بزرگتری در شکل دادن به آینده پروژه، به سایر مشارکت کنندگان کمک کنند. افرادی که توسط TSC به عنوان ارائه دهندگان مشارکت های قابل توجه و ارزشمند در هر مخزن Node.js شناسایی می شوند، ممکن است به عنوان همکار انتخاب شده و دسترسی commit به پروژه به آنها داده شود. فعالیت هایی که در نظر گرفته می شوند شامل (اما نه محدود به) کیفیت موارد زیر است:

- commits بر روی code و ارسال pull request
- commit بر روی مستندات و ارسال pull request ها
- کامنت بر روی issue ها و pull request ها
- مشارکت در وب سایت Node.js
- کمک ارائه شده به کاربران نهایی و مشارکت کنندگان تازه‌کار
- مشارکت در گروه های کاری
- سایر مشارکت‌ها در جامعه گسترده‌تر Node.js

اگر افرادی که مشارکت های ارزشمندی دارند، احساس می کنند برای دسترسی commit در نظر گرفته نشده اند، می توانند [یک issue ایجاد کنند](https://github.com/nodejs/TSC/issues) یا مستقیماً با [یک عضو TSC تماس بگیرند](https://github.com/nodejs/node#tsc-technical-steering-committee).
